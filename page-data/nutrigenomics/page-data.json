{
    "componentChunkName": "component---src-templates-blog-post-js",
    "path": "/nutrigenomics/",
    "result": {"data":{"site":{"siteMetadata":{"title":"Nutrigenomics"}},"markdownRemark":{"id":"b807e040-63e7-5881-9308-1ba6bd5cc5c9","excerpt":"มนุษย์เราทุกคนเกิดขึ้นมาพร้อม DNA ที่ต่างกัน DNA  หรือ  (Deoxyribonucleic acid…","html":"<h2>มนุษย์เราทุกคนเกิดขึ้นมาพร้อม DNA ที่ต่างกัน</h2>\n<p><strong>DNA</strong>  หรือ  <strong>(Deoxyribonucleic acid (ดีออกซิไรโบ นิวคลีอิค แอซิด))</strong>  คือรหัสพันธุกรรมพื้นฐานในแต่ละบุคคล ถูกสร้างมาตั้งแต่กำเนิด โดยการถ่ายทอดจากรุ่นหนึ่งสู่รุ่นหนึ่ง และจะไม่เปลี่ยนแปลงตามกาลเวลา ซึ่งรหัสพันธุกรรมพื้นฐานเหล่านี้ ทำหน้าที่ควบคุมลักษณะต่างๆ ของสิ่งมีชีวิต ไม่ว่าจะเป็นพืช สัตว์ รวมทั้งมนุษย์อย่างเราด้วย</p>\n<h2>DNA คือ อะไร?</h2>\n<p>DNA ของคนเราจะมาจากการผสมลักษณะทางพันธุกรรม จากพ่อ และแม่อย่างละครึ่ง ซึ่งจะเป็นตัวกำหนด รูปร่าง หน้าตา ผิวพรรณ ความไวต่อสภาพแวดล้อม ความไวต่ออาหาร และ ความเสี่ยงในการเกิดโรคต่างๆ DNA เป็นตัวบ่งชี้ลักษณะทางพันธุกรรมของมนุษย์ จึงได้มีการนำเอา เทคโนโลยีการตรวจพันธุกรรม หรือ เทคโนโลยีทางชีวภาพมาประยุกต์ใช้ประโยชน์ในหลายๆ ด้านดังนี้</p>\n<ul>\n<li>ด้านการพัฒนายารักษาโรค</li>\n<li>ด้านการป้องกันการเกิดโรค โดยเฉพาะโรคที่ถ่ายทอดทางพันธุกรรม</li>\n<li>ด้านการวินิฉัยสาเหตุของการเกิดโรคต่างๆ</li>\n<li>ด้านการรักษาโรคบางชนิด เช่น โรคเบาหวาน</li>\n<li>ด้านกฎหมาย หรือ นิติวิทยาศาสตร์</li>\n<li>ด้านการดูแลสุขภาพแบบองค์รวม หรือนูทริจีโนมิกส์ (Nutrigenomics)</li>\n</ul>\n<h2>นูทริจีโนมิกส์ (Nutrigenomics) คืออะไร?</h2>\n<p>โภชนพันธุศาสตร์ (Nutrigenomics) โภชนพันธุศาสตร์เป็นวิทยาศาสตร์แขนงใหม่ เพื่อศึกษาบทบาทของวิตามิน แร่ธาตุและสารประกอบที่ออกฤทธิ์ทางชีวภาพต่อการแสดงออกของยีน และผลกระทบของการเปลี่ยนแปลงทางพันธุกรรมที่มีต่อการตอบสนองของร่างกาย หลักฐานที่น่าสนใจแสดงให้เห็นว่าสารอาหารมีผลต่อสุขภาพของมนุษย์ ผ่านความสามารถในการเปลี่ยนแปลงทางพันธุกรรมและ epigenetic (การเปลี่ยนแปลงการแสดงออกของยีนที่เกิดจากกลไกอื่นนอกเหนือจากการเปลี่ยนแปลงลำดับของดีเอ็นเอ) ที่เกี่ยวข้องกับโรคต่าง ๆ รวมทั้งมะเร็ง นักวิทยาศาสตร์เปิดเผยความสัมพันธ์ระหว่างยีนและสารอาหาร สำหรับโรคทุกประเภท เมื่อเข้าใจความสัมพันธ์เหล่านี้ดีขึ้นแล้ว คำแนะนำด้านโภชนาการก็สามารถปรับให้เหมาะกับการป้องกันและจัดการกับโรคได้</p>\n<h2>ประโยชน์ของ โภชนพันธุศาสตร์ (Nutrigenomics)</h2>\n<p>โภชนพันธุศาสตร์ เป็นการนำเอาเทคโนโลยีทางชีวภาพ ด้วยการตรวจ DNA ที่ได้จากการเก็บตัวอย่างจาก น้ำลาย เนื้อเยื่อ เนื้อเยื่อในกระพุ้งแก้มภายในช่องปาก เลือด และ เส้นผม นำมาเข้าห้องปฏิบัติการ แยกลักษณะทางพันธุกรรมต่างๆ ออกมา แล้วนำมาประมวลผล เพื่อประยุกต์ใช้เป็นแนวทางในการดูแลสุขภาพต่อไป โดยผลที่ได้ จะแสดงถึงการตอบสนองของร่างกายต่อตัวแปรต่างๆ ยกตัวอย่างเช่น</p>\n<h3>ความต้องการสารอาหาร</h3>\n<p>แสดงถึงความสามารถในการดูดซึม และนำสารอาหารไปใช้ รวมถึงความสามารถในการทำงานของสารอาหาร ว่าร่างกายของผู้ได้รับการตรวจนั้น สามารถดูดซึม และนำสารอาหารไปใช้ได้อย่างมีประสิทธิภาพหรือไม่ หรือสารอาหารนั้นทำงานได้ดีหรือไม่ ได้แก่ กรดโฟลิก วิตามินบี6 วิตามินบี12 วิตามินซี วิตามินดี โอเมก้า3 และสารต้านอนุมูลอิสระ</p>\n<h3>ความไวต่ออาหาร</h3>\n<p>แสดงให้เห็นว่าร่างกายของผู้ได้รับการตรวจมีความไวต่ออาหารแต่ละประเภทอย่างไร เช่น ร่างกายตอบสนองต่อคาร์โบไฮเดรตอย่างรวดเร็ว ทำให้มีระดับน้ำตาลกลูโคสในเลือดสูงขึ้นอย่างรวดเร็วกว่า และน้ำหนักขึ้นง่ายกว่าเมื่อเทียบกับคนที่มีการตอบสนองต่อคาร์โบไฮเดรตแบบปกติ หรือ หากดูเรื่องความไวต่อรสชาติอาหาร บางคนสามารถรับรู้และแยกแยะรสชาติอาหารได้ดีกว่าคนอื่น หรือ บางคนที่รับรู้รสชาติได้น้อยก็อาจทำให้ต้องปรุงอาหารให้มีรสจัดมากขึ้น นอกจากนี้ยังมีการตรวจความไวต่ออาหารอื่นอีก ได้แก่ ไขมัน เกลือ คาเฟอีน และ แอลกอฮอลล์</p>\n<h3>สุขภาพองค์รวม</h3>\n<p>แสดงให้เห็นถึงอัตราการเผาผลาญพลังงานของแต่ละบุคคล การตอบสนองต่อการอักเสบ ความเสี่ยงในการเกิดโรค เช่น โรคอ้วน นอกจากนี้ยังแสดงถึงความสามารถในการควบคุมความอยากอาหารได้ด้วย</p>\n<h3>สมรรถภาพทางร่างกาย</h3>\n<p>แสดงถึงความสามารถ และ สมรรถภาพทางร่างกาย ว่าร่างกายของผู้ได้รับการตรวจถูกสร้างมาให้เหมาะกับการออกกำลังกายแบบใด และต้องดูแลตัวเองอย่างไรเมื่อต้องการออกกำลังกาย ซึ่งจะแสดงถึง ความเสี่ยงต่ออาการบาดเจ็บ ประสิทธิภาพของการนำออกซิเจนไปใช้ ระยะเวลาในการฟื้นตัวหลังออกกำลังกาย รวมถึงความทนทาน (ความอึด) หรือพละกำลังของร่างกาย</p>\n<h2>โภชนศาสตร์พันธุกรรม (Nutrigenomics) เหมาะกับใคร</h2>\n<p>การจัดการโภชนาการ และ การดูแลสุขภาพด้วยการประเมินผลจากการตรวจ DNA นั้น ถือเป็นเทคโนโลยีใหม่ที่เพิ่งเริ่มได้รับความสนใจในไทย แต่ใช้กันมานานแล้วในอเมริกา โดยเฉพาะในหมู่นักกีฬา ใช้เพื่อจัดโปรแกรมการรับประทานอาหาร และวางตารางการฝึกซ้อม เพื่อเพิ่มประสิทธิภาพทางด้านร่างกายให้พร้อมรับกับการฝึก และการแข่งขัน</p>\n<p>สำหรับบุคคลที่มีปัญหาสุขภาพ โภชนศาสตร์พันธุกรรม (Nutrigenomics) ยังนิยมใช้ประกอบการวางแผนโภชนาการ เพื่อการลดน้ำหนัก ในกลุ่มคนที่มีปัญหาโรคอ้วน โรคเบาหวาน อีกด้วย</p>\n<p>สำหรับคนทั่วไป สามารถใช้ผลตรวจ เพื่อมาปรับใช้ให้เข้ากับชีวิตประจำวัน และสร้างเสริมสุขภาพที่ดีขึ้นได้ เช่น การเลือกรับประทานอาหาร ปริมาณการทานอาหารแต่ละชนิด การเลือกกิจกรรมการออกกำลังกาย ระยะเวลาการออกกำลังกายให้เหมาะสม และการกำหนดเวลาในการฟื้นฟูร่างกายให้เพียงพอ</p>\n<h3>ฝากไว้เป็นข้อคิดต่อ</h3>\n<p>การตรวจนูทริจีโนมิกส์ (Nutrigenomics) เป็นทางเลือกหนึ่งที่ใช้เพื่อเป็นแนวทางในการดูแลสุขภาพแบบองค์รวม เพื่อให้เราเห็นภาพกว้างๆ ว่าร่างกายของแต่ละบุคคลนั้นมีความต้องการอย่างไร ส่วนผลที่ได้รับนั้น ขึ้นอยู่กับการปรับเปลี่ยนพฤติกรรมของตัวเราเองมากกว่า ว่าเมื่อทราบแล้ว จะเพิ่ม จะเสริม จะลดการรับประทานอาหารประเภทไหนบ้าง และ จะดูแลสุขภาพตนเองอย่างไร เพราะสุดท้ายสุขภาพของเราอยู่ในมือเรา ต้องลงมือทำด้วยตนเอง จึงจะเกิดผล</p>","frontmatter":{"title":"โภชนพันธุศาสตร์","date":"February 14, 2022","description":"โภชนพันธุศาสตร์เป็นวิทยาศาสตร์แขนงใหม่ เพื่อศึกษาบทบาทของวิตามิน แร่ธาตุและสารประกอบที่ออกฤทธิ์ทางชีวภาพต่อการแสดงออกของยีน และผลกระทบของการเปลี่ยนแปลงทางพันธุกรรมที่มีต่อการตอบสนองของร่างกาย"}},"previous":{"fields":{"slug":"/firstpost/"},"frontmatter":{"title":"โภชนพันธุศาสตร์"}},"next":null},"pageContext":{"id":"b807e040-63e7-5881-9308-1ba6bd5cc5c9","previousPostId":"899df98b-e6e2-5ada-a54a-c3d97a975228","nextPostId":null}},
    "staticQueryHashes": ["2841359383","3257411868"]}