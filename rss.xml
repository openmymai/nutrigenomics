<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[Nutrigenomics]]></title><description><![CDATA[A nutrigenomics blog sharing health knowloedge]]></description><link>https://openmymai.github.io</link><generator>GatsbyJS</generator><lastBuildDate>Tue, 15 Feb 2022 02:00:20 GMT</lastBuildDate><item><title><![CDATA[โภชนพันธุศาสตร์]]></title><description><![CDATA[มนุษย์เราทุกคนเกิดขึ้นมาพร้อม DNA ที่ต่างกัน DNA  หรือ  (Deoxyribonucleic acid…]]></description><link>https://openmymai.github.io/firstpost/</link><guid isPermaLink="false">https://openmymai.github.io/firstpost/</guid><pubDate>Mon, 14 Feb 2022 23:16:32 GMT</pubDate><content:encoded>&lt;h2&gt;มนุษย์เราทุกคนเกิดขึ้นมาพร้อม DNA ที่ต่างกัน&lt;/h2&gt;
&lt;p&gt;&lt;strong&gt;DNA&lt;/strong&gt;  หรือ  &lt;strong&gt;(Deoxyribonucleic acid (ดีออกซิไรโบ นิวคลีอิค แอซิด))&lt;/strong&gt;  คือรหัสพันธุกรรมพื้นฐานในแต่ละบุคคล ถูกสร้างมาตั้งแต่กำเนิด โดยการถ่ายทอดจากรุ่นหนึ่งสู่รุ่นหนึ่ง และจะไม่เปลี่ยนแปลงตามกาลเวลา ซึ่งรหัสพันธุกรรมพื้นฐานเหล่านี้ ทำหน้าที่ควบคุมลักษณะต่างๆ ของสิ่งมีชีวิต ไม่ว่าจะเป็นพืช สัตว์ รวมทั้งมนุษย์อย่างเราด้วย&lt;/p&gt;
&lt;h2&gt;DNA คือ อะไร?&lt;/h2&gt;
&lt;p&gt;DNA ของคนเราจะมาจากการผสมลักษณะทางพันธุกรรม จากพ่อ และแม่อย่างละครึ่ง ซึ่งจะเป็นตัวกำหนด รูปร่าง หน้าตา ผิวพรรณ ความไวต่อสภาพแวดล้อม ความไวต่ออาหาร และ ความเสี่ยงในการเกิดโรคต่างๆ DNA เป็นตัวบ่งชี้ลักษณะทางพันธุกรรมของมนุษย์ จึงได้มีการนำเอา เทคโนโลยีการตรวจพันธุกรรม หรือ เทคโนโลยีทางชีวภาพมาประยุกต์ใช้ประโยชน์ในหลายๆ ด้านดังนี้&lt;/p&gt;
&lt;ul&gt;
&lt;li&gt;ด้านการพัฒนายารักษาโรค&lt;/li&gt;
&lt;li&gt;ด้านการป้องกันการเกิดโรค โดยเฉพาะโรคที่ถ่ายทอดทางพันธุกรรม&lt;/li&gt;
&lt;li&gt;ด้านการวินิฉัยสาเหตุของการเกิดโรคต่างๆ&lt;/li&gt;
&lt;li&gt;ด้านการรักษาโรคบางชนิด เช่น โรคเบาหวาน&lt;/li&gt;
&lt;li&gt;ด้านกฎหมาย หรือ นิติวิทยาศาสตร์&lt;/li&gt;
&lt;li&gt;ด้านการดูแลสุขภาพแบบองค์รวม หรือนูทริจีโนมิกส์ (Nutrigenomics)&lt;/li&gt;
&lt;/ul&gt;
&lt;h2&gt;นูทริจีโนมิกส์ (Nutrigenomics) คืออะไร?&lt;/h2&gt;
&lt;p&gt;โภชนพันธุศาสตร์ (Nutrigenomics) โภชนพันธุศาสตร์เป็นวิทยาศาสตร์แขนงใหม่ เพื่อศึกษาบทบาทของวิตามิน แร่ธาตุและสารประกอบที่ออกฤทธิ์ทางชีวภาพต่อการแสดงออกของยีน และผลกระทบของการเปลี่ยนแปลงทางพันธุกรรมที่มีต่อการตอบสนองของร่างกาย หลักฐานที่น่าสนใจแสดงให้เห็นว่าสารอาหารมีผลต่อสุขภาพของมนุษย์ ผ่านความสามารถในการเปลี่ยนแปลงทางพันธุกรรมและ epigenetic (การเปลี่ยนแปลงการแสดงออกของยีนที่เกิดจากกลไกอื่นนอกเหนือจากการเปลี่ยนแปลงลำดับของดีเอ็นเอ) ที่เกี่ยวข้องกับโรคต่าง ๆ รวมทั้งมะเร็ง นักวิทยาศาสตร์เปิดเผยความสัมพันธ์ระหว่างยีนและสารอาหาร สำหรับโรคทุกประเภท เมื่อเข้าใจความสัมพันธ์เหล่านี้ดีขึ้นแล้ว คำแนะนำด้านโภชนาการก็สามารถปรับให้เหมาะกับการป้องกันและจัดการกับโรคได้&lt;/p&gt;
&lt;h2&gt;ประโยชน์ของ โภชนพันธุศาสตร์ (Nutrigenomics)&lt;/h2&gt;
&lt;p&gt;โภชนพันธุศาสตร์ เป็นการนำเอาเทคโนโลยีทางชีวภาพ ด้วยการตรวจ DNA ที่ได้จากการเก็บตัวอย่างจาก น้ำลาย เนื้อเยื่อ เนื้อเยื่อในกระพุ้งแก้มภายในช่องปาก เลือด และ เส้นผม นำมาเข้าห้องปฏิบัติการ แยกลักษณะทางพันธุกรรมต่างๆ ออกมา แล้วนำมาประมวลผล เพื่อประยุกต์ใช้เป็นแนวทางในการดูแลสุขภาพต่อไป โดยผลที่ได้ จะแสดงถึงการตอบสนองของร่างกายต่อตัวแปรต่างๆ ยกตัวอย่างเช่น&lt;/p&gt;
&lt;h3&gt;ความต้องการสารอาหาร&lt;/h3&gt;
&lt;p&gt;แสดงถึงความสามารถในการดูดซึม และนำสารอาหารไปใช้ รวมถึงความสามารถในการทำงานของสารอาหาร ว่าร่างกายของผู้ได้รับการตรวจนั้น สามารถดูดซึม และนำสารอาหารไปใช้ได้อย่างมีประสิทธิภาพหรือไม่ หรือสารอาหารนั้นทำงานได้ดีหรือไม่ ได้แก่ กรดโฟลิก วิตามินบี6 วิตามินบี12 วิตามินซี วิตามินดี โอเมก้า3 และสารต้านอนุมูลอิสระ&lt;/p&gt;
&lt;h3&gt;ความไวต่ออาหาร&lt;/h3&gt;
&lt;p&gt;แสดงให้เห็นว่าร่างกายของผู้ได้รับการตรวจมีความไวต่ออาหารแต่ละประเภทอย่างไร เช่น ร่างกายตอบสนองต่อคาร์โบไฮเดรตอย่างรวดเร็ว ทำให้มีระดับน้ำตาลกลูโคสในเลือดสูงขึ้นอย่างรวดเร็วกว่า และน้ำหนักขึ้นง่ายกว่าเมื่อเทียบกับคนที่มีการตอบสนองต่อคาร์โบไฮเดรตแบบปกติ หรือ หากดูเรื่องความไวต่อรสชาติอาหาร บางคนสามารถรับรู้และแยกแยะรสชาติอาหารได้ดีกว่าคนอื่น หรือ บางคนที่รับรู้รสชาติได้น้อยก็อาจทำให้ต้องปรุงอาหารให้มีรสจัดมากขึ้น นอกจากนี้ยังมีการตรวจความไวต่ออาหารอื่นอีก ได้แก่ ไขมัน เกลือ คาเฟอีน และ แอลกอฮอลล์&lt;/p&gt;
&lt;h3&gt;สุขภาพองค์รวม&lt;/h3&gt;
&lt;p&gt;แสดงให้เห็นถึงอัตราการเผาผลาญพลังงานของแต่ละบุคคล การตอบสนองต่อการอักเสบ ความเสี่ยงในการเกิดโรค เช่น โรคอ้วน นอกจากนี้ยังแสดงถึงความสามารถในการควบคุมความอยากอาหารได้ด้วย&lt;/p&gt;
&lt;h3&gt;สมรรถภาพทางร่างกาย&lt;/h3&gt;
&lt;p&gt;แสดงถึงความสามารถ และ สมรรถภาพทางร่างกาย ว่าร่างกายของผู้ได้รับการตรวจถูกสร้างมาให้เหมาะกับการออกกำลังกายแบบใด และต้องดูแลตัวเองอย่างไรเมื่อต้องการออกกำลังกาย ซึ่งจะแสดงถึง ความเสี่ยงต่ออาการบาดเจ็บ ประสิทธิภาพของการนำออกซิเจนไปใช้ ระยะเวลาในการฟื้นตัวหลังออกกำลังกาย รวมถึงความทนทาน (ความอึด) หรือพละกำลังของร่างกาย&lt;/p&gt;
&lt;h2&gt;โภชนศาสตร์พันธุกรรม (Nutrigenomics) เหมาะกับใคร&lt;/h2&gt;
&lt;p&gt;การจัดการโภชนาการ และ การดูแลสุขภาพด้วยการประเมินผลจากการตรวจ DNA นั้น ถือเป็นเทคโนโลยีใหม่ที่เพิ่งเริ่มได้รับความสนใจในไทย แต่ใช้กันมานานแล้วในอเมริกา โดยเฉพาะในหมู่นักกีฬา ใช้เพื่อจัดโปรแกรมการรับประทานอาหาร และวางตารางการฝึกซ้อม เพื่อเพิ่มประสิทธิภาพทางด้านร่างกายให้พร้อมรับกับการฝึก และการแข่งขัน&lt;/p&gt;
&lt;p&gt;สำหรับบุคคลที่มีปัญหาสุขภาพ โภชนศาสตร์พันธุกรรม (Nutrigenomics) ยังนิยมใช้ประกอบการวางแผนโภชนาการ เพื่อการลดน้ำหนัก ในกลุ่มคนที่มีปัญหาโรคอ้วน โรคเบาหวาน อีกด้วย&lt;/p&gt;
&lt;p&gt;สำหรับคนทั่วไป สามารถใช้ผลตรวจ เพื่อมาปรับใช้ให้เข้ากับชีวิตประจำวัน และสร้างเสริมสุขภาพที่ดีขึ้นได้ เช่น การเลือกรับประทานอาหาร ปริมาณการทานอาหารแต่ละชนิด การเลือกกิจกรรมการออกกำลังกาย ระยะเวลาการออกกำลังกายให้เหมาะสม และการกำหนดเวลาในการฟื้นฟูร่างกายให้เพียงพอ&lt;/p&gt;
&lt;h3&gt;ฝากไว้เป็นข้อคิดต่อ&lt;/h3&gt;
&lt;p&gt;การตรวจนูทริจีโนมิกส์ (Nutrigenomics) เป็นทางเลือกหนึ่งที่ใช้เพื่อเป็นแนวทางในการดูแลสุขภาพแบบองค์รวม เพื่อให้เราเห็นภาพกว้างๆ ว่าร่างกายของแต่ละบุคคลนั้นมีความต้องการอย่างไร ส่วนผลที่ได้รับนั้น ขึ้นอยู่กับการปรับเปลี่ยนพฤติกรรมของตัวเราเองมากกว่า ว่าเมื่อทราบแล้ว จะเพิ่ม จะเสริม จะลดการรับประทานอาหารประเภทไหนบ้าง และ จะดูแลสุขภาพตนเองอย่างไร เพราะสุดท้ายสุขภาพของเราอยู่ในมือเรา ต้องลงมือทำด้วยตนเอง จึงจะเกิดผล&lt;/p&gt;</content:encoded></item></channel></rss>