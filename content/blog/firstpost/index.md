---
title: โภชนพันธุศาสตร์
date: "2022-02-14T23:16:32.169Z"
description: โภชนพันธุศาสตร์เป็นวิทยาศาสตร์แขนงใหม่ เพื่อศึกษาบทบาทของวิตามิน แร่ธาตุและสารประกอบที่ออกฤทธิ์ทางชีวภาพต่อการแสดงออกของยีน และผลกระทบของการเปลี่ยนแปลงทางพันธุกรรมที่มีต่อการตอบสนองของร่างกาย
---

### นูทริจีโนมิกส์ (Nutrigenomics) คืออะไร?

โภชนพันธุศาสตร์ (Nutrigenomics) โภชนพันธุศาสตร์เป็นวิทยาศาสตร์แขนงใหม่ เพื่อศึกษาบทบาทของวิตามิน แร่ธาตุและสารประกอบที่ออกฤทธิ์ทางชีวภาพต่อการแสดงออกของยีน และผลกระทบของการเปลี่ยนแปลงทางพันธุกรรมที่มีต่อการตอบสนองของร่างกาย หลักฐานที่น่าสนใจแสดงให้เห็นว่าสารอาหารมีผลต่อสุขภาพของมนุษย์ ผ่านความสามารถในการเปลี่ยนแปลงทางพันธุกรรมและ epigenetic (การเปลี่ยนแปลงการแสดงออกของยีนที่เกิดจากกลไกอื่นนอกเหนือจากการเปลี่ยนแปลงลำดับของดีเอ็นเอ) ที่เกี่ยวข้องกับโรคต่าง ๆ รวมทั้งมะเร็ง นักวิทยาศาสตร์เปิดเผยความสัมพันธ์ระหว่างยีนและสารอาหาร สำหรับโรคทุกประเภท เมื่อเข้าใจความสัมพันธ์เหล่านี้ดีขึ้นแล้ว คำแนะนำด้านโภชนาการก็สามารถปรับให้เหมาะกับการป้องกันและจัดการกับโรคได้

### มนุษย์เราทุกคนเกิดขึ้นมาพร้อม DNA ที่ต่างกัน

**DNA**  หรือ  **(Deoxyribonucleic acid (ดีออกซิไรโบ นิวคลีอิค แอซิด))**  คือรหัสพันธุกรรมพื้นฐานในแต่ละบุคคล ถูกสร้างมาตั้งแต่กำเนิด โดยการถ่ายทอดจากรุ่นหนึ่งสู่รุ่นหนึ่ง และจะไม่เปลี่ยนแปลงตามกาลเวลา ซึ่งรหัสพันธุกรรมพื้นฐานเหล่านี้ ทำหน้าที่ควบคุมลักษณะต่างๆ ของสิ่งมีชีวิต ไม่ว่าจะเป็นพืช สัตว์ รวมทั้งมนุษย์อย่างเราด้วย

### DNA คือ อะไร?

DNA ของคนเราจะมาจากการผสมลักษณะทางพันธุกรรม จากพ่อ และแม่อย่างละครึ่ง ซึ่งจะเป็นตัวกำหนด รูปร่าง หน้าตา ผิวพรรณ ความไวต่อสภาพแวดล้อม ความไวต่ออาหาร และ ความเสี่ยงในการเกิดโรคต่างๆ DNA เป็นตัวบ่งชี้ลักษณะทางพันธุกรรมของมนุษย์ จึงได้มีการนำเอา เทคโนโลยีการตรวจพันธุกรรม หรือ เทคโนโลยีทางชีวภาพมาประยุกต์ใช้ประโยชน์ในหลายๆ ด้าน และ DNA มีหน้าที่ 5 อย่างคือ

-   กระตุ้นการสร้างสารต้านอนุมูลอิสระ (SOD, Catalase, Glutathione Peroxidase)
-   กระตุ้นการสร้างเนื้อเยื่อ
-   กระตุ้นการต้านการอักเสบ
-   กระตุ้นระบบเผาผลาญและการดูดซึม
-   กระตุ้นการป้องกันและขจัดการกลายพันธุ์ (Dismutation)

### สมรรถภาพทางร่างกาย

แสดงถึงความสามารถ และ สมรรถภาพทางร่างกาย ว่าร่างกายของผู้ได้รับการตรวจถูกสร้างมาให้เหมาะกับการออกกำลังกายแบบใด และต้องดูแลตัวเองอย่างไรเมื่อต้องการออกกำลังกาย ซึ่งจะแสดงถึง ความเสี่ยงต่ออาการบาดเจ็บ ประสิทธิภาพของการนำออกซิเจนไปใช้ ระยะเวลาในการฟื้นตัวหลังออกกำลังกาย รวมถึงความทนทาน (ความอึด) หรือพละกำลังของร่างกาย

### โภชนศาสตร์พันธุกรรม (Nutrigenomics) เหมาะกับใคร

การจัดการโภชนาการ และ การดูแลสุขภาพด้วยการประเมินผลจากการตรวจ DNA นั้น ถือเป็นเทคโนโลยีใหม่ที่เพิ่งเริ่มได้รับความสนใจในไทย แต่ใช้กันมานานแล้วในอเมริกา โดยเฉพาะในหมู่นักกีฬา ใช้เพื่อจัดโปรแกรมการรับประทานอาหาร และวางตารางการฝึกซ้อม เพื่อเพิ่มประสิทธิภาพทางด้านร่างกายให้พร้อมรับกับการฝึก และการแข่งขัน

สำหรับบุคคลที่มีปัญหาสุขภาพ โภชนศาสตร์พันธุกรรม (Nutrigenomics) ยังนิยมใช้ประกอบการวางแผนโภชนาการ เพื่อการลดน้ำหนัก ในกลุ่มคนที่มีปัญหาโรคอ้วน โรคเบาหวาน อีกด้วย

สำหรับคนทั่วไป สามารถใช้ผลตรวจ เพื่อมาปรับใช้ให้เข้ากับชีวิตประจำวัน และสร้างเสริมสุขภาพที่ดีขึ้นได้ เช่น การเลือกรับประทานอาหาร ปริมาณการทานอาหารแต่ละชนิด การเลือกกิจกรรมการออกกำลังกาย ระยะเวลาการออกกำลังกายให้เหมาะสม และการกำหนดเวลาในการฟื้นฟูร่างกายให้เพียงพอ